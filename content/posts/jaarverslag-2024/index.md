---
title: jaarverslag 2024
date: 2025-01-28T00:32:00.000Z
---
**Jaarverslag Stichting Wijkraad Koningshaven 2024 
Januari:** 
Dit jaar is er geen nieuwjaarsreceptie georganiseerd. Penningmeester neemt deel in 
planteam Hopliedekade.  Er zijn wat onduidelijkheden betreffende opruimen kerstboom. 
Centrum-manager heeft met het hoveniersbedrijf afspraak gemaakt maar vergeten deze met 
beheer wijkcentrum Koningshaven te delen.

**Februari:** 
Er heeft een gesprek plaatsgevonden tussen Centrum-manager en een beheerder van 
Wijkcentrum Koningshaven met Secretaris en een wijkraad lid van Stichting Wijkraad 
Koningshaven, over de evenementen die Stichting Wijkraad Koningshaven wil organiseren in 

Hiervan is een verslag gemaakt. Reeds eerder waren hierover al afspraken gemaakt 
met directie Contour de Twern.  Penningmeester heeft voor de Stichting zijn BHV opgefrist.\
Er is aangegeven aan centrum coördinator Wijkcentrum Koningshaven dat wij volgend jaar 
30 jaar bestaan en dat graag groots willen vieren en daarom verschillende datums in 2025 
willen reserveren. Centrum coördinator heeft aangegeven deze datums **NIET** te willen 
reserveren omdat ook andere gebruikers een kans moeten krijgen. 
Voltallig bestuur van de Stichting is met afgevaardigden van gemeente en afgevaardigden van 
wijkcentrum/vrijwilligers in gesprek gegaan over meerdere punten. Meditatiën. Het is 
uiteraard onmogelijk om alle neuzen dezelfde kant op te krijgen ondanks dat wij wel voor 
hetzelfde doel staan en dat willen. De afspraak is gemaakt hier gezamenlijk de schouders 
onder te zetten om tot een goede werksfeer te komen. Terugkoppeling over 6 maanden. 
Vanuit belang voor de wijk is afgesproken dat enkel en alleen voorzitter Stichting Wijkraad 
Koningshaven en centrum coördinator Wijkcentrum contact hebben voorlopig.

**Maart:** 
Het jaarlijkse Paas evenement door de Stichting heeft geen doorgang gehad omdat er vanuit 
het Wijkcentrum een brunch werd georganiseerd tegen eerder gemaakte afspraken in.  Dit is 
een onderbreking van een jarenlange traditie.  Wij betreuren dit en hebben hierover contact 
gehad met centrum coördinator.\
In het eerste kwartaal zijn er al veel aanvragen Verrijk je wijk bij ons binnen gekomen.  Vaak 
gaat het om 1ste aanvragen en grote bedragen.


**April:** 
Deze maand is er een overeenkomst getekend met de Wijkkrant Koningshaven.  De inhoud is 
dat zij een geheel zelfstandige organisatie zijn onder de paraplu van de Stichting. Wij 
bemoeien ons niet met elkaars inhoud of werkwijze. Jaarlijks vindt er wel een financieel 
overzicht plaats.\
Hoogvenne heeft een nieuwe omgevingsmanager. Zijn naam is Werner van Velden. Buiten 
Hoogvenne heeft hij meerdere wijken.  Werner wil 1x per jaar aansluiten bij vergadering van 
de Stichting mits meer nodig is. 
Voorzitter heeft een gesprek gehad met Centrum coördinator. Hieruit is naar voren gekomen 
dat zij geen faciliterende rol gaan spelen bij evenementen Stichting Wijkraad Koningshaven. 
Wij zouden ook geen huur betalen van de ruimtes die wij gebruiken. Dit is niet correct want 
deze komen via de subsidie die Contour de Twern van de gemeente ontvangt. 


**Mei:** 
Planteam Hopliedenkade. Er is een definitief besluit genomen. Bewoners hadden inspraak. Er 
komen 5 gebouwen die een eigen naam krijgen. Het hele proces is bijgewoond door onze 
penningmeester. 
Regels voor toekenning Verrijk je wijk bijdrage zijn opgevraagd bij oud-leden. Deze dateren 
van 2015. De regels zijn besproken door de huidige wijkraad leden en opnieuw op papier 
gezet. 
Voorbereidingen voor het Midzomerfeest zijn in volle gang. Dit jaar heeft het een thema nl: 
Caribisch festijn. Inschrijving is gestart en zonder inschrijving is er geen toegang.


**Juni:** 
Het Midzomerfeest was een zeer geslaagd festijn. De opkomst was zeer hoog en iedereen 
heeft een superfijne avond gehad.  Het draaiboek was duidelijk en de taken goed verdeeld.\
De eerste 6 maanden van het jaar 2024 zijn voorbij en er zijn 14 aanvragen gedaan voor 
Verrijk je Wijk.


**Juli:** 
Vakantiemaand

**Augustus:** 
Na een vakantieperiode weer fris aan de slag. Er staan een paar grote activiteiten in het 
vooruitzicht namelijk Burendag, mosselavond en het kerstfestijn. Onze voorzitter heeft een 
medische ingreep ondergaan en helaas wat complicaties daarom is de vergadering tijdelijk 
naar zijn woning verplaatst. Aanwezig was ook de wijk regisseur. Duidelijk is geworden dat 
alle verrijk je wijk aanvragen die betrekking hebben op openbare ruimten (speeltuinen, 
parken, buitenverlichting etc.) niet door ons gehonoreerd mogen worden. Dit is echt een 
stukje van Gemeente Tilburg.

**September:** 
Voorbereidingen voor burendag zijn erg goed gegaan. De burendag was enerzijds geslaagd 
alleen de opkomst was verschrikkelijk teleurstellend. Het slechte weer heeft hier een grote 
rol in gespeeld.  Er was een hele leuke koffie/thee wagen met barrista. Verschillende soorten 
koffie/thee om uit de kiezen en ook een lekkere brownie en/of blondie en voor de kinderen 
was er een ijsje van de ijskoning van Tilburg.  Na het opruimen van de ochtend zijn wij als 
wijkraad gezamenlijk naar de burendag op Wijkcentrum Koningshaven gegaan.\
De samenwerking met de vrouwenraad Zuid was weer voortreffelijk.  Dames hadden deze 
ochtend geregeld dat je op de foto kon in Indonesische klederdracht en er werden ter plekke 
Balinese lekkernijen gemaakt en geserveerd. Wij hebben uiteraard deze dames bedankt met 
een aardigheidje voor hun inzet/inbreng.

**Oktober:** 
De maand oktober was een heftige maand voor Stichting Wijkraad Koningshaven. Via 
facebook hebben wij moeten vernemen dat er plotseling, de dag voor ons jaarlijks 
kerstevent, vanuit het wijkcentrum een evenement georganiseerd wordt voor dezelfde 
doelgroep.  Vanuit het wijkcentrum is hierover totaal geen overleg geweest terwijl onze 
datum al in november 2023 ingeschreven is in de desktop.  Wijkraadleden zijn hierover erg 
kwaad en teleurgesteld omdat wij steeds streven naar een goede samenwerking met het 
wijkcentrum. 
Deze maand is ook weer een meditatiën gesprek geweest.  Door het gebeuren zoals boven 
omgeschreven en de houding van beheercommissie in het gesprek (met gestrekt been erin) 
was het een pittig gesprek. Sommige wijkraadleden gaven aan het vertrouwen in deze 
commissie volledig verloren te zijn en andere wilden over de actie nog eens goed nadenken. 
Erg jammer was ook dat er werd aangegeven dat wij vanuit Stichting Wijkraad Koningshaven 
onze 4-jaarlijkse evenementen waarvan 3 in het wijkcentrum niet meer ruim vooraf in 
desktop kunnen worden vastgelegd. Dit houdt in dat wij beperkt gaan worden in onze 
planning wat onze activiteiten betreft.  Toch gaan wij, stichting wijkraad Koningshaven, 
proberen of er een vreedzame samenwerking mogelijk kan zijn. 


**November:** 
Het omzetten van het kerst event naar 15 december heeft de nodige problemen opgeleverd.\
Marktkramen zijn in heel Brabant niet meer verkrijgbaar. Wij gaan hiervoor 5 grote tafels 
gebruiken.  Secretaris heeft een concept draaiboek gemaakt. Dit is duidelijk besproken en na 
aanpassingen door secretaris wordt dit verzonden naar wijkraadleden en helpende handjes. 
Coördinator deze avond is secretaris Stichting Wijkraad Koningshaven. Voorzitter draagt zorg 
voor verzending draaiboek aan Centrummanager en verzoekt centrummanager ook 4 
helpende handen ter beschikking te stellen en van draaiboek te voorzien.  Tijdens event is 
penningmeester aanwezig met pinautomaat van de wijkraad voor de kerst verkoop 
kraampjes.\
Voorzitter zal ook doorgeven dat tijdens het plaatsen van de kerstboom 6 december, 
secretaris aanwezig zal zijn.

**December:** 
De door Stichting Wijkraad Koningshaven aangekochte kerstboom wordt zoals afgesproken 
geplaatst door hoveniersbedrijf Pieter de Bruijn. Centrummanager is korte tijd aanwezig 
maar geeft regie over aan zijn collega. Dit is niet afgesproken.  De collega maakt in 
samenspraak met secretaris de afspraak met het hoveniersbedrijf wanneer de boom weer 
opgehaald wordt.\
Het kerstevent was ondanks de op korte termijn gewijzigde datum toch druk bezocht en alle 
buurtbewoners zijn zeer tevreden met de aangeboden drankjes, soepjes en 
worstenbroodjes. Er waren marktkramen gemaakt door een wijkraad lid, welke perfect 
waren.  Wij zijn onze helpende handjes en de vrijwilligers van het Wijkcentrum dan ook zeer 
dankbaar voor alle hulp deze avond. 
Achter de schermen liep het echter niet soepel. Secretaris werd geblokkeerd in het uitvoeren 
van haar taak als organisator/coördinator. Het draaiboek, vastgelegd door Wijkraad 
Koningshaven, werd niet nageleefd en is zelfs niet verspreid door centrummanager aan zijn 
vrijwilligers.

**Samenvatting:** 
Het jaar 2024 is een jaar van vele tegenstrijdigheden. Conclusie is of er samenwerking 
gewenst is vanuit beheergroep wijkcentrum Koningshaven. Door de gemaakte afspraken met 
mediatienteam is het onmogelijk geworden voor sommige bestuursleden van Stichting 
Wijkraad Koningshaven om hun taken, zoals beschreven in statuten en huishoudelijk 
reglement van de Stichting, naar behoren te kunnen uitvoeren.\
Verrijk je wijk telt dit jaar een totaal van 20 aanvragen.
